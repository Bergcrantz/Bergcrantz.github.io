---
layout: page
title: Presentation
permalink: /om/
---

Hej,

Mitt namn är Jacob och jag gillar hemsidor.

Jag gillar både att skapa hemsidor och att besöka hemsidor.

När jag inte skapar hemsidor så besöker jag hemsidor och när jag inte besöker hemsidor så skapar jag hemsidor.

Vad vore väl livet utan hemsidor?

Vad är väl bättre än att vakna på morgonen, sträcka sig efter mobilen och surfa in på en hemsida?

Eller, för att vända på det: Vad är väl värre än att vakna på morgonen, sträcka sig efter mobilen och finna att den inte ligger där?

En bra hemsida har något unikt som får den att sticka ut från andra hemsidor. Det där lilla extra. Det kan vara nästan vad som helst, en liten detalj - eller en stor - som får håret att resa sig på armarna och hjärtat att slå en volt i bröstet.

En bra hemsida hittar inte på en massa hyss, som min egen hemsida, utan följer utvecklarens vision till punkt och pricka.

Hemsidor är för mig en passion, en identitet. Det upptar hela mitt väsen och tränger bort allt det som undanträngt skall vara.

Hemsidor har fått mig att se med nya ögon på tillvaron.

Hemsidor har öppnat mina ögon.

Hemsidor har fått mig att inse att mycket av det som jag tidigare trodde var viktigt - kärlek, vänskap - enbart förde mig längre bort från det som är av verklig betydelse, det vill säga hemsidor.

Hemsidor har skänkt åt mig den känsla av mening och värdighet och som livet tidigare förvägrat mig.

Hemsidor har gjort mig till en bättre människa, en helare människa. Jag vet nu att jag inte längre behöver vänner och kärlek för att känna mig som en lyckad människa.

Det är inte utan att man känner en viss stolthet när man har gjort en hemsida. Om det är en bra hemsida. Men om det är en dålig hemsida så blir man så skäms man desto mera och vill helst dra något gammalt över sig.

Jo, jag vet att mitt intresse för hemsidor kan verka en smula överdrivet och excentriskt. Men det kvittar mig lika. Jag bryr mig inte ifall folk tycker att jag är konstig, ifall de pratar bakom min rygg och kastar glåpord efter mig på gatan. Eller om de gråtande förklarar att vår vänskap är död och snarast begraven om jag inte lämnar datorskärmen på en hel vecka. Det är just

Ibland låtsas jag att jag är en hemsida. Det är helt okej. Jag brukar då ställa mig i fönstret och vänta på att någon människa ska gå förbi nere på gatan. Då ställer jag mig bredbent, som en indian, och högläser källkoden med en sådan övertygelse att de måste förstå precis vad jag menar.

